Video: https://www.youtube.com/watch?v=d6rIRA0LwJQ

Geçtiğimiz günlerde oyunlardan kitaplara uyarlanan seriler hakkında bir video hazırlamıştım. 
Bugünse kitaplardan oyunlara uyarlanan serilere değiniyoruz. İyi seyirler.
-Metro: Kitaptan oyunlara uyarlan seriler deyince, akla ilk gelen serilerden biri Metro oluyor. 
Rus yazar Dmitry Glukhovsky(Dimitri Guluhovski)'nin kaleme aldığı Metro serisi, nükleer bir savaş 
sonrasında Moskova metrosunda hayatta kalmaya çalışan insanların hikayesini anlatıyor. Seri 3 
kitaptan oluşuyor. Bu kitapların adları sırasıyla; Metro 2033, Metro 2034 ve Metro 2035. Bu üç kitap 
da Türkçe bir şekilde Panama yayınları tarafından ülkemizde yayınlandı. Bilimkurgu ve gerilimi 
seviyorsanız Metro kitaplarına ve oyunlarına göz atabilirsiniz. Metro oyunları da, aynı kitap serisinde 
olduğu gibi 3 tane. Serinin ilk oyunu, ilk kitapla aynı ismi taşıyor. Diğer oyunların adıysa sırasıyla, 
Metro: Last Light ve Metro Exodus. Oyunların ilki 2010’da, sonuncusuysa 2019’da yayınlandı. 
Oyunları yapan firma şu anda serinin 4. oyununu yapıyor. Merakla beklemedeyiz. Eğer sizde bu tür 
haberlerden erkenden haberdar olmak istiyorsanız Twitter’dan Goygoy Engine hesabımızı takip 
edebilirsiniz.
-World War Z: Şimdi siz diyeceksiniz ki, World War Z bir filmdi, çıkan oyunda film uyarlamasıydı. 
Aslında iş böyle değil. 2013 yılında çıkan World War Z filmi aslında Amerikalı yazar Max Brooks’un 
2006 yılında yazdığı bir kitabın uyarlamasıydı. Kitap, bir zombi salgını sırasında yaşananları anlatıyor. 
Salgın nasıl başladı, ülkelerin salgına tepkisiydi, hayatta kalanlar nasıl kaldıydı, gibi konulara 
değiniyor. 2019 yılındaysa hem kitaptan, hem de filmden uyarlanan bir 4 kişilik coop oyunu çıktı. 
Oyun çıktığı dönem Epic Games Store’a özeldi. Ve o dönem Epic Games Store yeni çıkmıştı, fazla 
kullanıcısı yoktu. Bu yüzden çıktığı dönem büyük bir etki yapamadı.
-Tom Clancy's Rainbow Six: Evet, Rainbow Six de bir kitap uyarlaması. Günümüzde Ubisoft’un, içinde 
ateşli silah olan bütün oyunlarının başına ismini koyduğu Ünlü Amerikan yazar, Tom Clancy’nin 1998 
yılında yazdığı bu kitapta, terörle mücadele konusunda uzmanlaşmış, uluslararası bir birimin 
hikayesini okuyoruz. Askeri gerilim ilginizi çektiyse kitaba bakabilirsiniz. Kitap ülkemizde, Epsilon 
yayınları tarafından Tom Clancy Gökkuşağı 6 ismiyle yayınlandı. Ben ne yazık ki kitabın stokta olduğu 
bir yer bulamadım. Almayı düşünüyorsanız eğer, ikinci el satış sitelerine bakmanız gerek. Kitabın 
oyunlarına gelirsek,.. Iıı burada tüm oyunları sayarsam video bitmez. Ubisoft, Far Cry haricinde içinde 
silah olan bütün oyunlarını Tom Clancy markası altında yayınlıyor. Ama tabiki işin başlangıç noktası 
Rainbow Six oyunları. Rainbow Six deyince aklınıza Rainbow Six Siege gitmesin, ilk Rainbow oyunu 
1998 yılında, yani kitapla aynı yılda çıktı. Daha sonrasındaysa arkası geldi.
-Call of Cthulhu: HP Lovecraft’ı duymuşsunuzdur. Call of Cthulhu serisi, Lovecraft’ın 1928’de yazdığı 
bir hikayeye dayanıyor. Korku oyunlarına hep uzak kaldığım için Cthulhu serisine de uzağım. Call of 
Cthulhu oyunu her ne kadar 2018 yılında çıksa da, Cthulhu’dan ilham alan pek çok oyun var. Özellikle 
karanlık, gizemli atmosferi olan oyunların çoğunda Cthulhu esintileri görebilirsiniz.
-Hayri Pitır: Harry Potter:
Türkiye'de Harry Potter okumayan ve izlemeyen son birkaç kişiden biriyim. Fantastik bir evrende, 
büyücüler, cadılar falan. Benim anlatabileceğimden siz daha iyi biliyorsunuzdur. Bu yüzden doğrudan 
oyunlara geçiyorum. 2000li yılların başlarında çıkan çok fazla dandik uyarlama oyun var. Son yıllarda 
pek fazla Harry Potter oyunu görmesek de, özellikle 2000-2010 yılları arasında çok fazla dandik 
uyarlama oyun çıkıyordu. Eğer modern bir Harry Potter oyunu oynamak istiyorsanız, geçtiğimiz 
aylarda çıkan Hogwarts Legacy’ye göz atabilirsiniz. Hogwarts Legacy, Harry Potter kitaplarının 
öncesini anlatıyor. 
-Sherlock Holmes: Polisiye kitaplarıyla aranız nasıl? Sherlock Holmes’ü sever misiniz? Cevabınız evet 
ise 2. Abdülhamid’le bir ortak özelliğiniz var demektir. 2. Abdülhamid, Sherlock Holmes’ü çok 
severmiş. Yeni bir Sherlock Holmes öyküsü çıktığı zaman hemen Türkçe’ye çevirtirmiş. Dünyanın en 
çok uyarlaması olan kitap serilerinden biri olduğundan oyunlara uyarlanmaması kaçınılmaz. Sherlock 
Holmes oyunları, biraz mistik bir atmosferde geçiyor. Cthulhu esintilerini görebiliyorsunuz. Sherlock 
Holmes kitap ve oyunlarından fazla bahsetmeden geçeceğim. Çünkü yakın bir zamanda tüm Sherlock 
Holmes kitapları, filmleri, dizileri ve oyunlarını toptan incelediğim bir video hazırlamayı planlıyorum. 
Orada detaylı konuşuruz.
-Lord of the Rings: Yine bir fantastik edebiyat eseri. Fantastik edebiyatla aram ne yazık ki hiç iyi değil. 
Orta Dünya’yı anlatabilecek yeterliliğim yok. Orta Dünya o kadar büyük bir dünyaki, Murat Sönmez 
yıllardır her hafta video atsa da hala anlatacak bir şey buluyor. O kadar büyük bir evren. Bu evrenin 
son yıllarda fazla çıkmış oyunu olmasa da önümüzdeki yıllarda pek çok yeni oyunu gelecek. Siz şu an 
bir Yüzüklerin Efendisi oyunu oynamak istiyorsanız Middle Earth Shadow of War ve Shadow of 
Mordor’a göz atabilirsiniz. Ayrıca yakın bir zamanda Gollum oyunu da çıkacak. Ona da göz 
atabilirsiniz.
-Dune: Kitaplığımda, her gün bakıştığım ama bir türlü okuma fırsatı bulamadım bir bilim kurgu serisi 
Dune. Niyeyse bir türlü Dune’a başlayamadım. Sanırım serinin çok fazla kitabının olması biraz 
gözümü korkutuyor. Dune nedir, derseniz, fantastik evrenle bilim kurgunun bir aynı tencerede 
kaynatıldığı bir seri diyebilirim. Belirli bir seviyeden sonra bilim kurgu zaten fantastikleşiyor. Dune 
evreninin oyunlarına baktığımızda pek çok strateji oyunu görüyoruz. Bu oyunların çoğu 2000li yılların 
başlarında çıkmış olsa da yeni çıkan oyunlar da var. Geçtiğimiz yıl çıkan Dune: Spice Wars bir gerçek 
zamanlı strateji oyunu. Strateji oyunu seviyorsanız kesinlikle göz atmanızı öneririm. Ayrıyetten şu 
anda, Dune Awakening adında açık dünyada hayatta kalmaya çalıştığımız bir MMO oyunu da 
geliştiriliyor. 
-The Witcher: Videoyu açan kişilerin yarısı muhtemelen Witcher görmeye geldi. Sırf biraz daha 
heyecan olsun diye Witcher’ı sondan ikinci sıraya koydum. Yani Witcher. Anlatmaya gerek yok, Türk 
oyun sektörüne zaten Enis Kirazoğlu yeterince Witcher’ı tanıttı. Witcher serisi, Polonyalı yazar, Andre 
Sapkowski yarafından yazıldı. Witcher serisinin 7 kitabı var ve bu yedi kitap da Pegasus Yayınları 
tarafından ülkemizde yayınlandı. Witcher oyunlarıysa kitaplardan sonrasını anlatıyor. Şu ana kadar 3 
tane Witcher oyunu çıktı ve bu üç oyunda bir öncekinden kat ve kat iyiydi. Hatta bu üç oyun öyle bir 
başarı yakaladı ki, oyunu geliştiren CD PROJECT Red, Avrupa’nın en büyük oyun stüdyosu oldu. Daha 
sonraysa bu başarının ardından pek çok çalışanını başkalarına kaptırdı ve şirketin yeni oyunu 
Cyberpunk 2077, her ne kadar ben çok beğensem de beklentileri karşılamadı. Witcher’ın yapım 
ekibinden ayrılan pek çok kişi, yeni stüdyo kurdu. Bu stüdyolardan biriyse yine Witcher gibi, Polonyalı 
bir yazarın kitabını video oyununa uyarlıyor. 
Evet, listemizin sonundaki kitaba geldik. Yenilmez. 
Bilim kurguyla arası iyi olanlar Stanislaw Lem’in adını duymuştur. Regis 3 adında bir gezegene inen 
Yenilmez gemisi ve mürettebatının başına gelenlere tanık oluyoruz. Gezegendeki gizemli bir güç 
tarafından saldırıya uğrayan mürettebatın yaşadıklarını okuyoruz. Eğer bilimkurguyla aranız çok iyi 
değilse ve bilim kurgu okumaya başlamak istiyorsanız bu kitaptan başlamanızı önermem. Kitap bazı 
yerlerde yoğun betimlemeleriyle sizi sıkabilir. Çok akıcı bir kitap değil, ama devamında olacakları 
sürekli merak ediyorsunuz. Bir açıdan, dedektiflik kitabı olarak da değerlendirilebilir. Witcher’ın 
yapım ekibi; bu kitabı, bir video oyununa uyarlıyor. Oyun henüz geliştirme aşamasında. Geçtiğimiz 
hafta sağolsunlar bana oyunun yaklaşık yarım saatlik bir demosunu yolladılar. Muhtemelen ben bu 
videoyu yayınladığımda, demo herkese açık olarak yayınlanmış olacak. 30 dakikalık demo çok fazla 
şey anlatmasa da bazı fikirler veriyor. Öncelikle oyun, tamamen bir rol yapma oyunu. Diyalog 
seçeneklerine verdiğiniz cevaplar, oyunu değiştirecek. Örneğin siz somurtkan bir karakteri 
yönetiyorsunuz ve alaycı bir karakter, NPC var. Onunla iletişimleriniz sonunda, siz de alaycı biri 
olabileceksiniz. Ya da siz onu somurtkan biri yapabileceksiniz. Basın kitinde, oyunun 11 farklı sonu 
olacağını yazmışlar. Geliştirici ekip, oyunu tasarlarken Sovyet estetiğinden ilham almış. Tasarımlar 
benim çok hoşuma gitti. Kitapta her şey oldukça detaylı betimleniyordu zaten. Onları görmek çok 
mutlu beni. 30 dakikalık demoda, kitapta olanları görmek beni çok fena gaza getirdi. Oyunu merakla 
bekliyorum. Demoda Türkçe dil desteği yok, ancak oyun tam sürüm olarak yayınlandığında Türkçe dil 
desteği de olacak. Bu kadar. Siz de benim unuttuğum kitaplardan oyunlara uyarlanan serileri yorum 
olarak yazarsanız sevinirim. Açıklamadaki bağlantıdan discord sunucumuza katılabilirsiniz, ya da 
twitter oyun haberleri sayfamızı takip edebilirsiniz. Başka bir içerikte görüşmek üzere, hoşça kalın. 
Esen kalın.
